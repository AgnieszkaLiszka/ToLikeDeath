<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Polubić Śmierć</title>
    <link rel="stylesheet" href="/assets/styles/styles.css">
    <script src="https://kit.fontawesome.com/18788bf696.js" crossorigin="anonymous"></script>
</head>
<body>
    <header class="header">
        <a href="/pages/index.html">
            <h1>Polubić Śmierć</h1>
            <h3>..o życiu, śmierci i wieczności</h3>
        </a>
        <hr>
    </header>
    <nav class="navbar">
        <menu class="navbar__menu">
            <li class="navbar__item navbar__item--dropdown">
                <a href="/pages/index.html">Blog</a>
                <ul class="navbar__item--content">
                    <li>
                        <a href="/pages/article-01.html" target="_blank">Dlaczego i po co polubić Śmierć?</a>
                    </li>
                    <li>
                        <a href="/pages/article-02.html" target="_blank">Sny jako spotkania na pograniczu światów #1</a>
                    </li>
                    <li>
                        <a href="/pages/article-03.html" target="_blank">Anioł Stróż</a>
                    </li>
                    <li>
                        <a href="/pages/article-04.html" target="_blank">Intuicja</a>
                    </li>  
                    <li>
                        <a href="/pages/article-05.html" target="_blank">Telepatia #1</a>
                    </li>                      
                    <li>
                        <a href="/pages/article-06.html" target="_blank">Tęsknota i bezsens</a>
                    </li>  
                    <li>
                        <a href="/pages/article-07.html" target="_blank">Książki w żałobie</a>
                    </li>  
                    <li>
                        <a href="/pages/article-08.html" target="_blank">Dzień Taty bez Taty</a>
                    </li>  
                    <li>
                        <a href="/pages/article-09.html" target="_blank">A gdybyś wiedział, kiedy ktoś umrze.. co byś zrobił?</a>
                    </li>  
                </ul>
            </li>    
            <li class="navbar__item">
                <a href="#" target="_blank">O mnie</a>
            </li>
            <li class="navbar__item">
                <a href="https://www.facebook.com/Polubi%C4%87-%C5%9Amier%C4%87-101308522163667" target="_blank">
                    <i class="fa-brands fa-facebook-f"></i>
                </a>
            </li>
            <li class="navbar__item">
                <a href="https://www.instagram.com/polubic.smierc/" target="_blank">
                    <i class="fa-brands fa-instagram"></i>
                </a>
            </li>
        </menu>
    </nav>
    <main>
        <article class="article">
            <h1 class="article__title">
                A gdybyś wiedział, kiedy ktoś umrze.. co byś zrobił?
            </h1>
            <div class="article__content">
                <p>
                    Moja ukochana Babcia Łucja nauczyła mnie wszystkich znanych sobie piosenek religijnych i podawała pierogi przez okno na ogród, bym nie musiała przerywać zabawy. Jeśli akurat nie miała niczego słodkiego, smarowała kromkę chleba masłem i posypywała cukrem, a gdy chleba brakło, mogłam zawsze sięgnąć do cukierniczki. 
                </p>
                <p>    
                    Kiedy miałam prawie 12 lat, babcia od dłuższego czasu przebywała w szpitalu z powodu raka, o którym nie byłam dostatecznie dobrze poinformowana przez rodzinę. Pewnego wieczoru podczas naszych odwiedzin, poprosiła byśmy jej nie zostawiali samej w nocy. Rodzice zmęczeni po pracy, z dwójką dzieci, mimo moich usilnych próśb, byśmy zostali, postanowili jechać do domu. Tej samej nocy, około 4 rano, obudziłam się, chwilę przed telefonem ze szpitala, zdenerwowana i zlana potem. Babcia odeszła, pomyślałam. I tak było. Miała 74 lata.
                </p>
                <p>
                    Dziadek Tadek nauczył mnie grać w szachy i zbierał ze mną kwiatki na procesję Bożego Ciała. Dziadziuś nie pogodził się z odejściem Babci i nie mógł się doczekać, kiedy do niej dołączy. Miał słabe serce, a częste ataki przedzawałowe wszystkich stresowały. 
                </p>
                <p>
                    3 lata od śmierci babci mój Dziadek, pogrążony w rozpaczy i tęsknocie za nią, jak każdego dnia, kiedy odwiedzałam go po szkole, zanosił modły o rychłą śmierć. Kiedy z nim rozmawiałam, poprosił o kawę jako ostatni posiłek, choć nie wolno mu było jej pić. Przygotowałam mu zatem bardzo słabą kawę, co skwitował: "Aleś mi lurę zrobiła przed śmiercią ". Poprosił też o kołysankę, aby mógł spokojnie umrzeć. Oczywiście nie chciałam, by umierał, ale cóż było począć, zaśpiewałam "Aaa kotki dwa". 
                </p>
                <p>    
                    Kiedy zasnął, czuwałam i sprawdzałam czy oddycha. Oddychał, więc gdy do domu wrócił wujek jako mój zmiennik, udałam się do swojego pokoju. Po chwili usłyszałam jak Dziadek "wyje", oznajmiając nadciągający zawał. Zmarł w szpitalu, zaraz po przyjeździe karetką. Miał 71 lat.
                </p>
                <p>
                    Wujek Staszek hodował gołębie i uczył mnie przywoływać je gwizdaniem. W dzieciństwie uwielbiał dawać nam buziaki i gonić nas, by je zdobyć. Był specyficznym człowiekiem, ale bardzo mnie kochał jako ojciec chrzestny. Wiecznie schorowany na coś innego, narzekał bez przerwy, że "umiera". Tata wkurzał się na niego, że kiedyś może naprawdę potrzebować pomocy i nikt się wówczas nie domyśli.
                </p>
                <p> 
                    Podczas ostatniego spotkania z nim coś mi bardzo nie pasowało w jego zwyczajowym umieraniu. Mówił, że "naprawdę umiera", a ja 3x chciałam wezwać karetkę, lecz odmówił. Pożegnałam się zatem i poprosiłam Tatę, by zajrzał do niego lub wezwał karetkę, jeśli będzie trzeba, gdyż wyjeżdżałam z rodziną. Tata zastał go śpiącego i chrapiącego, więc uznał, że wszystko ok. Podobnie jak kuzyn i przyjaciel, którzy odwiedzili go nazajutrz, przyzwyczajeni, że śpi do południa. 
                </p>
                <p>
                    Dopiero późnym popołudniem, kiedy spał dalej i Tata nie mógł go dobudzić w żaden sposób, wezwał karetkę. Wujek miał wylew krwi do mózgu, przebywał w szpitalu w śpiączce przez 3 miesiące. Zmarł w wieku 64 lat.
                </p>
                <p>
                    Mój Tata również powiedział mi, że umiera. Dzwoniłam do niego z dziećmi, kiedy myślałam, że ma tylko zwykłą gorączkę. Pierwsze, co usłyszałam to: "Umieram, ja umieram.." 
                </p>
                <p>    
                    Bardzo się zdenerwowałam, mając na uwadze, że wszyscy którzy mi tak rzekli, naprawdę odeszli. Rozmawiałam z nim, dopytując, co dokładnie mu jest, czy konsultował to z lekarzem.. Lekarka uznała, że to jakaś odmiana grypy.. Niestety okazało się, że covid. Zapalenie płuc było już rozległe, kiedy zabrała go karetka, plującego krwią. Na oddziale covidowym był 2 tygodnie, podczas których rozmawialiśmy chwilę, gdyż ledwo oddychał. Pisałam więc smsy, ale jak się później okazało, nie dochodziły.. tylko moje.... Odpisał mi jedynie na ostatniego, tuż przed wylądowaniem pod respiratorem na 12 dni. 
                </p>
                <p>    
                    Zanim zmarł w wieku 61 lat, odebrałam od niego ostatnią wiadomość, telepatycznie, 2 dni przed śmiercią. Codziennie dziękuję Bogu, że udało mi się z nim połączyć. Bogu, w którego tak zwątpiłam, a który pozwolił nam się pożegnać..
                </p>
                <p>
                    Jak widać, w pewien sposób wiedziałam o Babci, Dziadku, Wujku, Tacie.. Powiedzieli mi, choć ja nie do końca wierzyłam, iż mówią poważnie.. Ale oni wiedzieli. Nie zrobiłam prawie nic, poza obecnością i rozmową.. 
                </p>
                <p>
                    Czy mogłam zrobić więcej? Z pewnością mogłam powiedzieć im coś bardziej uczuciowego.. Skupiłam się na szukaniu pomocy i rozwiązania problemu oraz poinformowaniu innych. Niestety nie zmieniło to ich drogi, na której już byli. Czy się modliłam? Tak, za każdego z nich. Czy dzięki tej wiedzy byłam przygotowana na ich odejście? Absolutnie nie. Jeśli kogoś kochasz, nigdy nie jesteś gotowy, by ten ktoś odszedł, nieważne ile czasu wcześniej się tego spodziewasz. Jedyne co, to może nie jesteś aż tak zaskoczony, bo przecież wiedziałeś.. Ale cała reszta uczuć, które w Ciebie uderzają wraz z informacją o odejściu bliskich niestety Cię nie omija.. 
                </p>
                <p>
                    I jeszcze to poczucie, że mogłeś zrobić więcej.. Prawda jest taka, że zrobiłeś tyle, ile w danym czasie mogłeś zrobić, mając taką, a nie inną wiedzę. Oraz faktem jest, iż zakładamy, że śmierć ich ominie, uda się, wyzdrowieją, zdarzy się cud lub cokolwiek takiego, że wiedza o ich śmierci nie będzie przydatna.. Otóż to podejście właśnie chciałabym zmienić. Kiedy ktoś kolejny powie mi, że umiera, czego mam nadzieję nie szybko doświadczę, to będę z nim owszem rozmawiać i szukać rozwiązania, ale powiem też, że przejdziemy to razem. I że go kocham i będę tęsknić.
                </p>
            </div>
        </article>         
    </main>
    <footer class="footer">
        <hr>
        <p>&copy;Agnieszka Liszka 2021</p>
    </footer>

</body>
</html>